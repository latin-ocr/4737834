47-

rem gereret, hanc orationem suscepit, nunc ea ipsa, quo-
rum causa cetera omnia essent enarrata, celaret, quum prae-
sertim paullo infra v. ⁴28 sq, aperte et multa asseveratione
veram connubii rationem confiteatur ¹).

Videamus igitur alione modo repugnantia illa possit
amoveri, idque ita, ut nihil de oratione sua Agamemno seni
non dicat. Patet autem id effic'i non posse, nisi quae dixit
ille ab hoc perperam intelligi queant. Quonam igitur jure
hoc sumatur? Nonnullis vel persona ministri causam ido-
neam visa est praebere²): eum enim ajunt longe aetate
provectum et mente propter senectutem obtusa, quum ,atro-
cem illam calamitatem regiae domo imminere audisset, adeo
perturbatum afflictumque fuisse, ut quae deinceps ab Aga-
memnone dicerentur non recte perciperet, omnia confunderet.
His consentiens Firnhaberus³) etiam in Agamemnonis oratio-
nem diligentius inquisivit, quam 'talem esse ostendere stu-
duit, ut ambiguitate quadam fallere posset. Ac primo qui-
dem illud prudenter monet, nos, quum hujus orationis illam
partem, quae versibus 424 sq. repugnare videtur, legamus,
prae iis, quae aliunde de his rebus comperta habeamus, fa-
cile nihil ambigui animadvertere, ubi seni esse potuerit.
Idem tamen, quomodo senex orationem intellexerit, non aeque
bene explicuit. Nam si Agamemnonis verba v. 97 cum
Firnhabero ut de sacrificio dicta accipiuntur, equidem non
video, qui fieri possit, ut vel a sene quamvis hebeti quae
sequuntur aliter intelligantur, quam ut rex per speciem nu-
ptiarum filiam immolandi causa arcessierit. Ita accipi jubet
·· ipsa particula καί ν. 98, quae hic fere est ›>itaque» et illam
litterarum missionem iis, quae proxime dicta sunt, convenienter
factam esse significat. Porro ut v. 404 ad ea tantum re—
spiciat, quae Agamemno in proximis tribus versibus dixit,
se Achillis dignitatem amplificando eumque alia conditione
cum Acbaeis in bellum esse profecturum negando Clytaemne-
stram ad filiam dimittendam permovisse; id Firnhaberus eo

¹) Vide quae praeter haee reprehendit Firnh. p. XXX et 87.
²) Firnh. p. XXX. 8) Vide primum Excursum p. 256—8.

22.

