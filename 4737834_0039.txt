929

praeclare ac prope perfecta ars conglutinavit disjicere et in
aliam formam componere audeant.

. Transimus ad extremam hujus tragoediae partem, quam,
duce Pors0n0¹), plerique non modo ab Euripide sed ne ⁸ab
antiquo quidem illius· aetatis scriptore profectam esse con-
sentiunt. Quorum nonnulli, quamquam epilogum aliquem ab
Euripide scriptum fuisse non negant, tamen praeter neces-
sitatem additum existimant, quod sine ullo fabulae detri-
mento abesse possit; jam enim argumentum, quatenus ad
scenam pertineat, ad finem perductum esse nec, si quid
subjiciatur ultra, fieri posse, quin metus ac miseratio, quae
hic mirum quantum excitata sint, remittantur-²). Quibus' etsi
concedendum est, in recentioribus tragoediiS, ubi res quasi
intus magis in hominum animis aguntur eoque major sormae
libertas permittitur, quemadmodum omnino in liberalibus o-
mnibus, quae vocantur, artibus, recentior aetas saepe satis
habere cogitur, si materia pro infirmitate sua significandi
potius quam exprimendi negotium sustineat: his igitur in
tragoediis si finem illum, quo tendunt omnia, spectatoribus
eripi et occultari nonnumquam et posse et debere concedis
mus, tamen nullo modo id fieri licet, nisi in ipsa tragoedia
ea, quae celantur, ita sunt parata atque adducta, ut neces-
sario et sua sponte secutura videantur. Quod in hac fabula
non est factum. Nam ut ea praetermittam, quae ad interio-

') Vide Suppl. Praef. Hec. p. XXI. ”Quippe qui persuasus sim,
totam earn scenam abusque versu 1541 spuriam esse et a recentiore
quodam, nescio quando, certe post AEliani·tempora, suppositam.''

²) Schillerus, quum hanc tragoediam germanice redderet, epilogum
omisit, hoc adscribens: ”Hier schliesst sich die dramatische Handlung.
Was noch folgt‚ ist die Erza'hlung von Iphigeniens Betragen heim Op—
fer und ihrer wunderbaren ErrettungJ’ In eadem fuisse Bremium
sententia docet Matth. Tom. vlt. p. 407. Neque aliter judicat Ed.
Cant. p. 231: ”although the introduction of a Divinity at the end of
his place was a freq'uent practice with our author, and although he
might in this case wish to reconcile the fable with that of his lphi-
genia in Tauris, yet such a conclusion must have inevitably weakened
those feelings of pity nnd admiration, wich he had already so power-
fully excited. The Tragedy, as we now have it, stands in need ol*
no addition whatever etc.’'

