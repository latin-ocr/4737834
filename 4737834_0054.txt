44

actae mortis foeditatem averteret, omni ope enitebatur. Αο
ue tum quidem, quum omnem persuadendi operam perdiderat,
satis se fecisse existimans, ad aram abiit. utne, si in ipso
sacrificio aliquid infirmitatis in Iphigenia cerneretur, suum'
deesset praesidium. Omnino in omnibus hujus Achillis di-·'
ctis lactisque Homericum illum facile agnoscas: ‘eadem enim
in utroque belli cupiditas, eadem animi ferocia et elatio, ea-³
dem gloriae famaeque aviditas, idem odium omnium, quae vilia
et abjecta essent, eadem, ubi ira non animum perturbaret,
humanitas, eadem illa fortitudo, quae nihil timeret, nihil re-
fugeret. Quamquam hic quidem Euripidea philosophia ali—
quantulum se temperatum praestat.

Quid est. igitur aut in ingenio hominis aut in re—
bus ante gestis, in dictis et factis ejus, ut quae in epilogo
agit ei potuisse ab Euripide tribui negemus? Non ipsius
infamia aut sacrificii indignitas aut jusjurandum matri datum:
viderat enim Iphigeniam firmo gradu, vultu intrepido acce-
dentem, audierat illam ad immolationem se patri tradentem,
intellexerat suo nihil opus esse auxili03 nou modo stultis-
simae audaciae erat sed humilis illiberalisque animi diutius
propositum obtinere. Non injuria Atridarum contemptione illata:
nam haec, sive perficeretur sive non perficeretur sacrificium,
eadem manebat. At amor ille, qui subito exarserat')? Hic
vel minime: neque enim illius alti ac generosi animi erat,¹
quum puella vitam pro patria profunderet, se vinci sinere
magnanimitate et suam cupiditatem patriae saluti praeponere.
Et ipse, quam longe id a suo animo distaret, testatus erat,
ipse, quae agendi ratio sibi nunc esset sequenda, praeceperat
tum quum dicebat, modo sua gloria servata esset et dolus
abfuisset, se sponsam patriae fuisse daturum. Nunc, quum
ipsi majus ac difficilius factum esset sacrificium, refugeret?
— At, sacrificium quamvis fieri passus sit, ipse certe non
debuit particeps ejus esse. Hoc infirmitatisera't, qualis in
Achille nullum locum habebat. Pulchra ac praeclara erat mors,
quae altissimum quemque animum maxime alliceret et admi-

¹) Nam tantum ei tribuam, quantum a quibusdam factum reperioss x-

