23

possint, propulsatis; ut nostrae defensioni ne haec quidem con-
firmatio desit, eorum sententias breviter examinabimus, qui
aliam quandam fuisse genuinam prologi formam contenderunt.
Nec tamen aut Mattbiaei judicium, qui »prologum longe aliter ab
Euripide constitutum fuisse, quam ut nunc legitur», censet, aut
ceterorum, qui alias prologi partes ex aliis fontibus ducen-
tes nihil de singulis versibus statuerunti, libet tentare; nam
et in his judiciis, quae nihil certum ac definitum constituant,
absurditas repugnantiaque commode effugitur et multa esse,
quae fieri potuerint, haud aegre concedimus. *Quamquam id
quidem horum omnium conjecturis obstat, quod tot anti-
quorum scriptorum auctoritate prologus, qualis ad nos per-
venit, confirmare videtur¹). Atque baec praecipua fuit cau-
sa, cur plerique Bremium improbarint²); qui Boeckhii illam
conjecturam, cujus supra mentionem fecimus, amplexus, in
altera hujus tragoediae recensione paucis mutatis omissum
fuisse prologum iambis scriptum putabat⁸). Sed ,etiam aliam
difficultatem in Bremii sent-entia inesse vidit Hermannus⁴),
qui sequentes anapaestos ita cum iambis cohaerere ostendit,
ut recisis his necesse sit magnam partem eorum, quae iam-
bis continentur‚ anapaestis ipsis ‚fuisse inserta. Neque 'vero
ob eam solam causam, ut prologi partes inter se congruant,
ii soli iambi, qui ad hoc efficiendum opus sunt, sed omnes
iambi totius fabulae causa mihi videntur desiderari. Itaque
quod, contra Bremii primum argumentum disputantes jure
quodam nostro, quia non erat negatum, sumpsimuS, etiam
ad ipsam fabulae actionem ejusque rectam intelligentiam ora—
tionem iambis scriptam opus esse, id jam videbimus.

¹) V. 17—20 et 28—33 Stobaeus, 17—19 et 29—33 Plu-
tarchus, 160—162 Orion laudarunt3 8—9 et 138 latine expressit

Ennius; ad 23 respexit Mache Comicus. Ex iambis 71—77 Clemens
Alexandrinus, 80 Aristoteles, 84 Eustathius attulit. Vide Herm. ad

hos versus et Firnh. p. XXXI.

²) Herm. Praef. p. vm, Firnh. p. XXVI, Hartung. Ed. Lat. p. 83,
Ed. Cant. p. 221.

⁸) Ita Hermannus. Si Firnhabero (p. XXX) credimus, anapaestos
Bremius ad priorem recensionem referebat.

⁴) Praef. p. xt—xn.

