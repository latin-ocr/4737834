30

rem fabulae rationem pertineant, de quibus inira dicetur, ne
de rei exitu certi esse possemus, diserte ipse vetuit poeta,
quum Achillem ad sacrificium adesse et propositum tenere .
juberet (v. uss—33⁴). Addi potest, quamquam extrinsecus
petitum est, quoniam duplex de Iphigeniae fato obtineret
fama, quum alii, ut Homerus, AEschylus, vere immolatam,
alii, ut ipse Euripides in Taurica Iphigenia, morti ereptam
tradidissent, si deesset epilogus, incertos spectatores fu-
isse futuros, utrum 'hic factum putarent. Ut vero re—
centiorum tragoediarum legibus convenienter hujus* epilogi
omissio fieri potuerit, quum de Giaecorum aliqua tragoedia
quaeritur, harum ratio est consideranda. Erat autem boc
illorum hominum proprium, quod, quam pulchritudinis spe—
ciem animo concepissent, eam, quia simplicior erat neque
copia ac varietate sua materiae, qua exprimenda erat, facul-
tatem superabat, tali forma induebant, quae >perfecte et ex
omni parte in illam quadraret. Qua re quum in eximia illa
statuarum praestantia maxime essent insignes, tum ad ce-
teras artes transferebant. Atque tragoediam, quae omnium
esset artium quaedam comprehensio, totum quiddam et ab·
solutum et summa omnium partium aequabilitate et concentu
temperatum ipsa sua forma ac specie afferre voluerunt. Itaque
»Graecis non satis erat significari eventum rei, sed ipsum
coram videre vel ex iis, qui aderant, audire volebant»¹).
Neque vero Euripides, etsi in tragoedia multa novavit et a
pristina illa severitate haud paullum recessit, in hac parte
quidquam defecit, qui in exitu tragoediarum non modo nihil
significatum tantum reliquerit, sed saepe etiam aliena ad-
scierit, quae tabularum fines egrederentur et in praedictione
rerum futurarum et Atheniensium laudibus celebrandis ver-
sarentur. Quo magis perspicuum est, in hac tragoedia Eu—
ripidem, quod et recentior fabula desideret et Graecorum ars
posceret et flagitaret ipsius consuetudo, ut epilogum adderet,
id omittere non potuisse.

Quod si epilogum aliquem ab Euripide scriptum fuisse,
quod, quidem plerique pro certo habuerunt, non dubitamus; at

²) Hermanni contra Bremium judicium. Matth. l.l.

