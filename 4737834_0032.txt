22

dictum est, duo restant argumenta, quae satis levia mihi
quidem videntur, sed negligere propter magnum auctoris no—
men religioni habui. Matthiaeus¹) enim in anapaestis iambos ,
sequentibus primum reprehendit, quod Agamemno quae in
litteris sunt seni aperit; idque ex lpli. Taur. ν. 760 sq. ex-
pressum suspicatur: nam ·in hac Iphigenia, cur id fiat, ju—
stam deesse causam: deprehensa enim epistola, ipsum nun-
tium ab itinere peragendo prohiberi nec 'quidquam prodesse,
quod animo teneat quae litteris sunt mandata. Absurdum
etiam illud judicat, quod senex quaerit, quomodo fidem suae
orationi apud Clytaemnestram conciliet; apertum enim esse,
tradita reginae epistola, nibil de fide sua posse dubitari,
Facilis et brevis est responsio, Certe non probabilior est
Iphigeniae opinio, fieri posse, ut Pylades mari proficiscens,
amissa epistola, Argos perveniat, quam Agamemnonis, ut
famulus suus terra iter saciens; id quod ipse eventus do—
cet, nam epistolam huic eripit Menelaus nec tamen impe-
dit, quominus ire pergat: et hoc periculum epistolae eri-
piendae non item Pyladi erat timendum, cetera in utroque
paria. Quamquam nihil.periculi Agamemnonis animo ob-
versari reperimus, sed alia hic est causa, de qua nihil
cogitabat Iphigenia; nam eo spectabat haec communicatio,
ut quae in epistola de repentina consilii mutatione essent
scripta, quum improvisa et inopinata Clytaemnestrae dubita-
tionem suspicionemque movere possent, famulus ea praesens
affirmaret. Atque ex eodem hujus metu etiam alterum il-
lud a Matthiaeo reprehensum fluxisse apparet; neque enim
sua verba neque epistolam, quae supposita posset videri, in
tam nova re tamque inexspectata satis a suspicionibus tuta
fore putabat. ltaque monet eum Agamemno de sigillo epi-
stolae adhaerente, quod certissimum esset testimonium¹).

Jam criminibus, quae in prologum hujus fabulae collata sunt,
omnibus, quae quidem ad interpolationem evincendam valere

ι) Vide l.l.

²) Hoc signo Soph. El. v. 1222 Orestes sorori persuadet, desi-
dotatum fratrem se ei adesse.

