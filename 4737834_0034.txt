24

Magnum est enim ac necessarium in tragoedii8‚ ut qui
malis illis feriantur non mera aliorum crudelitate et injustitia
opprimi videantur, sed his quoque aliquid juris reservetur;
sin minus, ut ipsi se non putent eo destitutos. Aliter enim
ex hac parte foedum erit ac detestabile spectaculum, quod
quis aversetur, quamvis in illo, qui malis affligitur, prae—
clara virtutis species alliciat. Neque Euripidem fugit, quan—
tum hujus tragoediae interesset, quo· jure Graeci Aulide con-
sidentes innocentis puellae mortem flagitare viderentur. Ita-
que jam initio his iambis curavit, ut totius fabulae consilium
recte perspiceretur. Quod 'factum est narratione repetita
inde ab jurejurando, quo Graeciae principes astrinxerat Tyn-
dareus, et ab injuria Graecorum nomini raptu Helenae a bar-
baris illata. Ita enim hoc bellum, quod et religio imperet
et omnes Graeciae gentes ad libertatem servandam injurias-
que ulciscendas suscipiant, tale nobis videtur, cujus perse—
quendi causa, si res postulet, nihil non audendum sit atque
adeo ipsius virginis mortem ducamus necessariam. Quod
contra si Graeci ferocia et laudis studio concitati ideo solum,
ne quid suae cupiditati obstaret, tantam victimam postula-
rent ¹), etiamsi sua sponte iphigenia et erecto animo se pro
patria devoveret, tamen injusta caedes totam tragoediam
corrumperet¹); cui neque praeclara morum notatio nec ce-
terae virtutes insignem illum locum, in quo multi eam po·-
suerunt, servare possent. Nam neque pulcbrae partes ipsae
totum corpus pulchrum efficiunt, neque personarum bonitas
bonam tragoediam, nisi idoneo argumento comprehendun-
tur ⁸). Quare quum tantam vim, habeant illi iambi, qui eos
abesse voluerit, male is milii videtur poetae laudi consuluisse.

ι) lta fere rem exposuit Hartungus Ed. Lat. p. 88.

²) Splendidior fortasse esset lpliigeniae devotio et minus habere of-
fensionis videretur, quam Polyxenae in Hecuba fabula trucidatio, sed
ex hac parte graviori vitio laboraret; nam Polyxenam utiqueffGraeci
necessitate coacti immolare finguntur.

8) Aristot. Poet. c. VI, postquam tragoediae partes proposuit, dicit.
§. 12: μέγιστος δὲ τούτων ἐστὶν ἦ τῶν πραγμάτων eburacae, ἧ γαρ τρα-
γῳδία μίμησίς ἔστιν οὐκ ἀνθρώπων ἀλλὰ πράξεως - qua sententia uberius
explicata pergit§.19: ἀρχὴ μὲν οὖν καὶ οἷον ψυχὴ ὁ μῦθος τῆςτραγωδῖας.

